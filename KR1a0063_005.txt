# -*- mode: mandoku-view; -*-
#+TITLE: 三易備遺
#+DATE: 2015-08-24 21:56:03.964740
#+PROPERTY: ID KR1a0063
#+PROPERTY: BASEEDITION WYG    
#+PROPERTY: JUAN 卷五
<pb:KR1a0063_WYG_005-1a>¶
欽定四庫全書¶
　三易備遺卷五¶
　　　　　　　　　　　宋　朱元昇　撰¶
　　中天歸藏易¶
　　　歸藏述意¶
歸藏易黄帝演伏羲連山易而作也以自然之數合自¶
然之音以自然之音合自然之象由甲子藏坤納乾至¶
癸亥納比藏剥首坤乾終比剥循伏羲六十四卦三百¶
<pb:KR1a0063_WYG_005-1b>¶
八十四爻之序與六甲五子無一毫不相合者孔子曰¶
吾得坤乾焉斯歸藏易之謂也孔頴達諸儒皆謂歸藏¶
起於黄帝用於商代案世譜等書黄帝一曰歸藏氏又¶
案帝王世系商代諸君悉以甲乙丙丁戊己庚辛壬癸¶
為名夫名氏帝王大寳也聖人奚取焉正以歸藏易寫¶
天地之心類萬物之情大而與世運相為流通小而與¶
日時相為統攝凡原性命制禮樂定度量均權石齊民¶
紀聽軍聲頒正朔觀氣候莫不一本於此真造化之至¶
<pb:KR1a0063_WYG_005-2a>¶
神易道之至精生民不可一日無者也愚懼後之人昧¶
歸藏之義以卦象自卦象以干支自干支甚失黄帝演¶
伏羲易之本志愚扵是述歸藏備遺¶
　　　紀歸藏易曰中天¶
文王有先天後天之辭太𤣥有中天之名邵子於觀物¶
外篇以伏羲易為先天以文王易為後天迨伯温著皇¶
極經世系述則曰唐虞者其中天而興乎堯舜者其應¶
運而生乎是又以唐虞之時為中天然愚考周禮三易¶
<pb:KR1a0063_WYG_005-2b>¶
之序曰一曰連山二曰歸藏三曰周易伏羲連山既以¶
先天維之文王周易既以後天紀之則黄帝歸藏不得¶
不維以中天是盖本周禮所述三易之序云爾非敢自¶
異於伯温也若夫文言曰先天而天弗違後天而奉天¶
時太𤣥列九天之名一曰中天此先天後天中天其義¶
又各有㫖非此之謂¶
<pb:KR1a0063_WYG_005-3a>¶
　　　歸藏綱目¶
甲子九九藏坤交五四　己巳九四藏需交八九¶
庚午八九藏坤交九四　乙亥八四藏(妹/歸)交七九¶
丙子七九藏(孚/中)交八四　辛巳七四藏離交六九¶
壬午六九藏離交七四　丁亥六四藏(妄/无)交五九¶
戊子五九藏隨交六四　癸巳五四藏頤交九九¶
甲午九九藏復交五四　己亥九四藏井交八九¶
庚子八九藏井交九四　乙巳八四藏解交七九¶
<pb:KR1a0063_WYG_005-3b>¶
丙午七九藏渙交八四　辛亥七四藏旅交六九¶
壬子六九藏旅交七四　丁巳六四藏否交五九¶
戊午五九藏萃交六四　癸亥五四藏剥交九九¶
<pb:KR1a0063_WYG_005-4a>¶
賈公彦釋歸藏之㫖曰歸藏以純坤為首坤為地萬物¶
莫不歸而藏於中故名曰歸藏夫歸藏雖自黄帝而作¶
實循伏羲之卦序案漢律厯志曰伏羲畫八卦由數起¶
至黄帝而大備是知伏羲易與黄帝易一以貫之而已¶
昔黄帝命大撓造甲子命伶倫造律吕探五行之精以¶
甲乙名日謂之干以子丑名月謂之支干者幹之義陽¶
也支者枝之義隂也干十而支十二是陽數中有隂數¶
隂數中有陽數干支相配以成六旬是謂六甲循六甲¶
<pb:KR1a0063_WYG_005-4b>¶
以配六十四卦始於坤乾終扵比剥而歸藏之易在是¶
矣暨商人之用歸藏也雖簡編無𫝊然子孫寳之乃至¶
於世世用六甲之名以為名號盖亦可考周文王通其¶
變而演其義取六十四卦而約為三十六卦是為周易¶
然周禮一書於太僕則掌三易之法於簭人則掌三易¶
以辨九簭之名初未嘗以周易廢歸藏也案魯襄公九¶
年穆姜為筮而遇艮之八杜預釋之曰是雜用連山歸¶
藏周易也以此見春秋之時歸藏尚無恙也是以孔子¶
<pb:KR1a0063_WYG_005-5a>¶
曰我欲觀殷道是故之宋而不足徵也吾得坤乾焉釋¶
者曰孔子得商隂陽之書也其書存者有歸藏嗚呼歸¶
藏之易雖逺矣歸藏之道厯千載如一日賴吾夫子此¶
一言之功也自是而降史𫝊無聞隋經籍志謂歸藏漢¶
初已亡雖晉中經有之惟載卜筮不似聖人之㫖以本¶
卦尚存故取冠於周易以備殷商之闕至今則俱亡矣¶
然歸藏之書雖亡而先天連山之卦序歸藏庶幾其可¶
推乎苟知歸藏之緼周易庶幾其可明乎¶
<pb:KR1a0063_WYG_005-6a>¶
¶
<pb:KR1a0063_WYG_005-7a>¶
說卦曰雷以動之風以散之雨以潤之日以烜之艮以¶
止之兊以說之乾以君之坤以藏之¶
　此歸藏坤乾圗稽之說卦此章之辭而作也八卦之¶
　位悉循說卦此辭之序六甲五子之運悉循先天乾¶
　一兊二離三震四巽五坎六艮七坤八之序皆自然¶
　而然意者夫子得坤乾於宋闡微辭於說卦歟不然¶
　說卦何以曰昔者聖人之作易也既一言之而又申¶
　言之歟歸藏易作於黄帝因於殷代其昔者聖人之¶
<pb:KR1a0063_WYG_005-7b>¶
　作歟且說卦一篇序卦位者凡三章其一曰天地定¶
　位山澤通氣雷風相薄水火不相射次二曰雷以動¶
　之風以散之雨以潤之日以烜之艮以止之兊以說¶
　之乾以君之坤以藏之次三曰帝出乎震齊乎巽相¶
　見乎離致役乎坤說言乎兊戰乎乾勞乎坎成言乎¶
　艮此三章序聖人設卦之位有不相似然者盖亦各¶
　有㫖也言易者不深揣此三章措辭之不同者何故¶
　乃為之說曰此夫子汎言易耳欲為辨别秪成駢贅¶
<pb:KR1a0063_WYG_005-8a>¶
　又否則曰此乃一時講師各以所聞述其辭是以有¶
　不同非夫子係易之作以故聖人作易之心壹&KR0625;不¶
　能自達於後世可勝言哉夫此三章序卦有如此不¶
　同者正所以闡伏羲則河圗洛書作連山易黄帝因¶
　伏羲則河圗作歸藏易非偶然措辭之不相似然者¶
　也其曰坤以藏之其辭約而博微而顯者歟¶
<pb:KR1a0063_WYG_005-9a>¶
¶
<pb:KR1a0063_WYG_005-10a>¶
河圗洛書具五行生生之理也洛書東木南火中央土¶
西金北水明相生之序也河圗三八木在東四九金在¶
南二七火在西一六水在北五土在中央其序不相生¶
何歟河圗為納音用者也相生之序實寓於納音之中¶
莫非自然而然水本無音因土激之則有音故水居五¶
土之數火本無音因水湊之則有音故火居一六水之¶
數土本無音因火陶之則有音故土居二七火之數惟¶
木金自能有音故不易其數是以水生木木生火火生¶
<pb:KR1a0063_WYG_005-10b>¶
土土生金金生水位序相聨生生而不息矣然則五行¶
納音數與五行生成數若相反也實相因也五行生成¶
數自洛書中來五行納音數自河圗中來河圗洛書其¶
相為表裏者歟¶
<pb:KR1a0063_WYG_005-11a>¶
　　　四象八卦策數例¶
　　太陽位居一　　　　乾數九¶
　　少隂位居二　　　　巽離兊數八¶
　　少陽位居三　　　　震坎艮數七¶
　　太隂位居四　　　　坤數六¶
　　　十干策數例¶
　　甲已位居一　　　　其數九¶
　　乙庚位居二　　　　其數八¶
<pb:KR1a0063_WYG_005-11b>¶
　　丙辛位居三　　　　其數七¶
　　丁壬位居四　　　　其數六¶
　　戊癸位居五　　　　其數五¶
　　　十二支策數例¶
　　子午位居一　　　　其數九¶
　　丑未位居二　　　　其數八¶
　　寅申位居三　　　　其數七¶
　　夘酉位居四　　　　其數六¶
<pb:KR1a0063_WYG_005-12a>¶
　　辰戌位居五　　　　其數五¶
　　己亥位居六　　　　其數四¶
<pb:KR1a0063_WYG_005-13a>¶
凡四象十干十二支位一者其策九位二者其策八位¶
三者其策七位四者其策六位五者其策五位六者其¶
策四何也則乎河圗之數一九相涵二八相涵四六相¶
涵各為十也十者太極之全數也揚子雲述𤣥數曰子¶
午之數九丑未八寅申七卯酉六辰戌五己亥四又曰¶
甲巳之數九乙庚八丙辛七丁壬六戊癸五晉史述戴¶
洋為庾亮占曰寅數七子數九由是言之斯數也自伏¶
羲氏之作易則具在四象八卦自黄帝氏之造甲子則¶
<pb:KR1a0063_WYG_005-13b>¶
具在十干十二支子雲得之而𤣥戴洋得之而占斯數¶
固賾隨用隨著故曰神而明之存乎其人¶
<pb:KR1a0063_WYG_005-14a>¶
¶
<pb:KR1a0063_WYG_005-15a>¶
¶
<pb:KR1a0063_WYG_005-16a>¶
¶
<pb:KR1a0063_WYG_005-17a>¶
邵子曰策不用十有無之極也以况自然之數也今六¶
甲納音遇策數之十皆除去不用而用者乃策數所除¶
之餘耳餘一與六為火餘二與七為土餘三與八為木¶
餘四與九為金餘五與十為水策不用十其義在此然¶
十者數之全去十不用何也歸藏取則河圗者也河圗¶
藏十不具是以歸藏去十不用去十不用然後納音之¶
數得彰其用此不用者所以為用者歟¶
<pb:KR1a0063_WYG_005-18a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_005-18b>¶
　¶
五行一隂陽也隂陽一太極也五行在天地間獨陽不¶
生獨隂不成未嘗無偶然金木土之卦分隂分陽以為¶
偶水火之卦何無偶也坎為水隂中涵陽離為火陽中¶
涵隂隂陽之精互藏其宅故也乾偏陽坤偏隂震艮一¶
陽巽兊一隂皆居卦體之偏偏於陽者必偶以隂偏於¶
隂者必偶以陽此金木土卦之有偶也嗚呼八卦八而¶
五行五本難齊也造化自然之妙布金木土卦為六約¶
水火卦為二以五入八以八藏五故能齊其所難齊歟¶
<pb:KR1a0063_WYG_005-19a>¶
　　　伏羲六十四卦屬五行例¶
<pb:KR1a0063_WYG_005-20a>¶
¶
<pb:KR1a0063_WYG_005-21a>¶
¶
<pb:KR1a0063_WYG_005-22a>¶
¶
<pb:KR1a0063_WYG_005-23a>¶
乾兊屬金離屬火震巽屬木坎屬水艮坤屬土先天八¶
宫宫各八卦即其卦外象之所屬以定其卦之為金火¶
木水土是故五行八周於八宫總八宫而言屬金之卦¶
十有六屬火之卦八屬木之卦十有六屬水之卦八屬¶
土之卦十有六是之謂六十四卦屬五行之例然也伏¶
羲之演八卦為六十四卦也不能増水火之卦使之多¶
不能損金木土之卦使之少因乎卦象之自然而已黄¶
帝之造六甲納音也不能備每宫用音而使之有不能¶
<pb:KR1a0063_WYG_005-23b>¶
泯每宫藏音而使之無亦曰因乎聲音之自然而已由¶
是象與音協音與象應一順天理之流行實造化之大¶
巧易道之至神也歟¶
<pb:KR1a0063_WYG_005-24a>¶
¶
<pb:KR1a0063_WYG_005-25a>¶
¶
<pb:KR1a0063_WYG_005-26a>¶
¶
<pb:KR1a0063_WYG_005-27a>¶
¶
<pb:KR1a0063_WYG_005-28a>¶
己亥為隂陽之終子午為隂陽之始六甲納音遇亥子¶
己午之間隂陽終始之際數必交音必藏交則生生之¶
機不息藏則化化之迹不露故癸亥甲子數交二十七¶
音藏土卦則剥坤𨽻之己巳庚午數交三十音藏水卦¶
則需𨽻之乙亥丙子數交二十八音藏木卦則歸妹中¶
孚𨽻之辛巳壬午數交二十六音藏火卦則離𨽻之丁¶
亥戊子數交二十四音藏金卦則无妄隨𨽻之癸巳甲¶
午數交二十七音藏土卦則頤復𨽻之己亥庚子數交¶
<pb:KR1a0063_WYG_005-28b>¶
三十音藏水卦則井𨽻之乙巳丙午數交二十八音藏¶
木卦則解渙𨽻之辛亥壬子數交二十六音藏火卦則¶
旅𨽻之丁巳戊午數交二十四音藏金卦則否萃𨽻之¶
大扺亥子巳午之交而藏也五行虚其位六十四卦備¶
其象皆自然而然不可容一毫人力増損其間儻於亥¶
子巳午之外求其交而藏也則五行之序無其位六十¶
四卦之序無其象雖離婁之明公輸子之巧終不可得¶
而牽强求合矣此己亥子午之中其見天地之心乎¶
<pb:KR1a0063_WYG_005-29a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_005-29b>¶
　¶
　¶
　¶
　¶
　¶
　¶
　¶
　三易備遺卷五¶
