# -*- mode: mandoku-view -*-
#+TITLE: 三易備遺
#+DATE: 2015-09-23 09:34:46
#+PROPERTY: JUAN 2
<pb:KR1a0063_WYG_002-1a>¶
欽定四庫全書¶
　三易備遺卷二¶
　　　　　　　　　　　宋　朱元昇　　撰¶
　　先天連山易¶
　　　連山述意¶
夫連山者三易之首也案周禮疏謂夏曰連山又述杜¶
子春謂連山為伏羲易夏因其名是知連山作於伏羲¶
夏后氏用連山亦猶歸藏作於黄帝商人用歸藏其義¶
<pb:KR1a0063_WYG_002-1b>¶
一也夫子曰我欲觀夏道是故之把而不足徵也吾得¶
夏時焉嗚呼連山雖亡夏時猶在夫子說卦曰天地定¶
位山澤通氣雷風相薄水火不相射者實與河圗卦位¶
相應又曰帝出乎震齊乎巽相見乎離致役乎坤說言¶
乎兊戰乎乾勞乎坎成言乎艮者實與洛書卦位相應¶
雖河圗洛書分方各異為用不同然即圗書卦位參夏¶
時氣候如以圭測景以鍼定方知其為无爽也夫子之¶
杞而得者其此乎連山之易可證者其此乎夫子說卦¶
<pb:KR1a0063_WYG_002-2a>¶
述昔者聖人之作易也杜子春謂連山作於伏羲因於¶
夏后氏不其然乎愚於是述連山備遺¶
<pb:KR1a0063_WYG_002-3a>¶
¶
<pb:KR1a0063_WYG_002-4a>¶
¶
<pb:KR1a0063_WYG_002-5a>¶
¶
<pb:KR1a0063_WYG_002-6a>¶
¶
<pb:KR1a0063_WYG_002-7a>¶
¶
<pb:KR1a0063_WYG_002-8a>¶
繫辭曰易有太極是生兩儀兩儀生四象四象生八卦¶
　此一章夫子所以明伏羲畫卦之例此一圗所以寫¶
　夫子此一章之㫖夫太極是此易本有底道理儀象¶
　八卦是此極自然生出底道理非别有太極在易之¶
　外生儀象八卦故太極既判竒偶始生&KR0320;者是為陽¶
　儀&KR0306;者是為隂儀陽儀之上生一陽為竒者太陽也¶
　又生一隂為偶者少隂也隂儀之上生一陽為竒者¶
　少陽也又生一隂為偶者太隂也是謂四象太陽之上¶
<pb:KR1a0063_WYG_002-8b>¶
　復生一竒一偶即乾一兊二也少隂之上復生一竒¶
　一偶即離三震四也少陽之上復生一竒一偶即巽¶
　五坎六也太隂之上復生一竒一偶即艮七坤八也¶
　是謂八卦夫以一加倍為兩兩加倍為四四加倍為¶
　八而小成之卦備矣八卦之上復用竒偶加之則以¶
　八加倍為十六十六加倍為三十二三十二加倍為¶
　六十四而大成之卦備矣此文公朱子所謂方圗只¶
　是據見在底畫者是也又謂此圗本於自然流出不¶
<pb:KR1a0063_WYG_002-9a>¶
　假安排乃易學綱領開卷第一義者是也¶
<pb:KR1a0063_WYG_002-10a>¶
¶
<pb:KR1a0063_WYG_002-11a>¶
文公朱子與門人言先天圗曰圎圗是有些子造作模¶
様方圗只是據見在底畫圎圗便是就這中間抝做兩¶
截恁底轉来底是竒恁底轉去底是偶便有些不甚依¶
他當初畫底然伏羲當初也只見這太極下面有箇隂¶
陽便知是一生二二又生四四又生八恁底推将去做¶
成這物事愚謂先天圎圗就中間抝做兩截非是伏羲¶
出己意見抝做兩截是天出河圗如此伏羲則之耳河¶
圗九居南四居東南三居東八居東北伏羲因河圗如¶
<pb:KR1a0063_WYG_002-11b>¶
此置數於南於東也故以乾配九以兊配四以離配三¶
以震配八自乾一兊二離三震四恁底轉来底自然是¶
竒又河圗一居北六居西北七居西二居西南伏羲因¶
河圗如此置數於北於西也故以巽配二以坎配七以¶
艮配六以坤配一自巽五坎六艮七坤八恁的轉去的¶
自然是偶是故夫子於下繫述太極生兩儀兩儀生四¶
象一章明伏羲畫卦之序於說卦述數往者順知来者¶
逆一章明伏羲設卦之方倘二圗不𫝊則夫子二章之¶
<pb:KR1a0063_WYG_002-12a>¶
詞不幾於空言乎噫邵子所以有功於作易之聖人雖¶
然微朱子孰明其藴是亦有功於作易之聖人也歟¶
<pb:KR1a0063_WYG_002-13a>¶
¶
<pb:KR1a0063_WYG_002-14a>¶
¶
<pb:KR1a0063_WYG_002-15a>¶
¶
<pb:KR1a0063_WYG_002-16a>¶
易有太極是易之中元有此極實為造化根本非易之¶
外别更有一箇太極也太極之理具於河圗洛書而顯¶
於兩儀四象八卦由今觀之河圗之數用九也然乾九¶
坤一相對為十自巽二震八而下相對皆十何也九者¶
河圗之數也一者太極也此太極在河圗也洛書之數¶
用十也然坎一坤十相對為十一自離二乾九而下相¶
對皆十一何也十者洛書之數也一者太極也此太極¶
在洛書也先天八官之卦六十四也然乾一對坤六十¶
<pb:KR1a0063_WYG_002-16b>¶
四其數為六十五夬二對剥六十三其數亦六十五自¶
此以下兩兩相對其數皆六十五何也六十四者卦之¶
數也一者太極也此太極在卦象也太極无乎不在即¶
河圗而在河圗即洛書而在洛書即卦象而在卦象潛¶
藏宻拱未嘗間斷有箇天地便有箇太極在這裏流轉¶
不假安排靡有虧欠此一之流行於圗書卦象雖未嘗¶
顯其名圗書卦象之黙涵乎此一則末嘗離其體太極¶
其此一之謂歟¶
<pb:KR1a0063_WYG_002-17a>¶
¶
<pb:KR1a0063_WYG_002-18a>¶
說卦曰天地定位山澤通氣雷風相薄水火不相射八¶
卦相錯數往者順知來者逆是故易逆數也¶
　此伏羲則河圗以定八卦之位然也先儒以此一節¶
　明伏羲八卦是矣然自其指十為河圗九為洛書則¶
　是說卦此章先述伏羲則洛書以定八卦之位而後¶
　章始及則河圗以定八卦之位與上繫曰河出圗洛¶
　出書聖人則之之辭先後為不同矣况先儒又指說¶
　卦後章出震齊巽見離役坤說兊戰乾勞坎成艮一¶
<pb:KR1a0063_WYG_002-18b>¶
　節為明文王八卦若然伏羲八卦取則洛書者也文¶
　王八卦取則河圗者也似不其然劉長民謂河圗洛¶
　書俱出於伏羲之世九為河圗十為洛書而蔡季通¶
　疑其非是援闗子明之說指十為河圗九為洛書未¶
　免數自數象自象矣惟即夫子說卦二章之辭循八¶
　卦之象契圗九書十之數然後數與象合象與數合¶
　而說卦二章之辭悉與象數合信長民之說為不誣¶
　云¶
<pb:KR1a0063_WYG_002-19a>¶
¶
<pb:KR1a0063_WYG_002-20a>¶
說卦曰萬物出乎震震東方也齊乎巽巽東南也齊也¶
者言萬物之潔齊也離也者明也萬物皆相見南方之¶
卦也聖人南面而聽天下嚮明而治蓋取諸此也坤也¶
者地也萬物皆致養焉故曰致役乎坤兊正秋也萬物¶
之所說也故曰說言乎兊戰乎乾乾西北之卦也言隂¶
陽相薄也坎者水也正北方之卦也勞卦也萬物之所¶
歸也故曰勞乎坎艮東北之卦也萬物之所成終而所¶
成始也故曰成言乎艮¶
<pb:KR1a0063_WYG_002-20b>¶
　此伏羲則洛書以定八卦之位然也先儒以此一節¶
　明文王八卦然也即夫子說卦之辭證夏時之候立¶
　春在艮實應連山首艮之說故夫子於兊之方表而¶
　出之曰兊正秋也於艮之方表而出之曰萬物之所¶
　成終而所成始也若夫文王作周易建子正而謂行¶
　夏之時然歟否歟夫子繫辭言包犧氏之王天下必¶
　冠以古者之詞於說卦亦兩言以表之曰昔者聖人¶
　之作易則其指包犧氏明矣故愚謂河圗洛書並出¶
<pb:KR1a0063_WYG_002-21a>¶
　於伏羲之世長民之說為信然¶
<pb:KR1a0063_WYG_002-22a>¶
¶
<pb:KR1a0063_WYG_002-23a>¶
說卦曰神也者妙萬物而為言者也動萬物者莫疾乎¶
雷撓萬物者莫疾乎風燥萬物者莫熯乎火說萬物者¶
莫說乎澤潤萬物者莫潤乎水終萬物始萬物者莫盛¶
乎艮故水火相逮雷風不相悖山澤通氣然後能變化¶
既成萬物也¶
　連山易之作昔者聖人既則之河圗又則之洛書說¶
　卦上章别而言之深切著明矣於此一章復總而言¶
　之其述洛書卦位止曰雷風火澤水艮不曰乾坤其¶
<pb:KR1a0063_WYG_002-23b>¶
　述河圗卦位止曰水火雷風山澤不曰乾坤此圗探¶
　夫子此章之辭合圗與書總而一之書所以應乎地¶
　圗所以應乎天天包地者也内卦循洛書震巽離兊¶
　坎艮之序以為之經外卦循河圗兊離震巽坎艮之¶
　序以為之緯外卦所以緯内卦者也自内卦秩而言¶
　之動萬物撓萬物燥萬物說萬物潤萬物終始萬物¶
　此圗與此章之詞實相脗合自外卦對而觀之水必¶
　與火相逮雷必與風不相悖山必與澤通氣此圗與¶
<pb:KR1a0063_WYG_002-24a>¶
　此章之辭无一象不相似然者夫子不言乾坤而曰¶
　神也者妙萬物而為言者也乾坤其神矣乎噫非此¶
　一章无以明乾坤神六子之用非此一圗旡以明此¶
　一章例連山之義然則謂昔者聖人之作連山易也¶
　兼取則於圗書詎不信然雖然所以神乾坤於不用¶
　者何謂也今夫制律厯者之言數也必究夫數之始數¶
　之中數之終故然後能通律厯之妙有如乾在河圗¶
　其數九坤在河圗其數一此乾坤占夫河圗之數之¶
<pb:KR1a0063_WYG_002-24b>¶
　始終者也乾在八卦位居一坤在八卦位居八此又¶
　乾坤占夫八卦之數之始終者也漢律厯志曰并終¶
　數為十九易窮則變此又指乾坤在洛書占夫洛書¶
　之數之始終者也由是言之説卦此章述昔者聖人作¶
　易之意不言乾坤是殆神夫數之始終以妙其用也¶
　夫道可受而不可𫝊此章之㫖微矣其可以言言乎¶
　哉¶
<pb:KR1a0063_WYG_002-25a>¶
¶
<pb:KR1a0063_WYG_002-26a>¶
一嵗之内二至二分四立是之謂八節乃一嵗之綱領¶
也然綱領一嵗者八節也而所以綱領八節者乾坤也¶
純坤與復上之坤𨽻冬至也无妄上之乾與明夷上之¶
坤𨽻立春也同人上之乾與臨上之坤𨽻春分也履上¶
之乾與泰上之坤𨽻立夏也純乾與姤上之乾𨽻夏至¶
也升上之坤與訟上之乾𨽻立秋也師上之坤與遯上¶
之乾𨽻秋分也謙上之坤與否上之乾𨽻立冬也此非¶
人為安排之巧皆出於象數自然而然夫子說卦以妙¶
<pb:KR1a0063_WYG_002-26b>¶
萬物之神為言而不言乾坤此圗寫出乾坤不離於八¶
節之交正以分八節育萬物成嵗功固六子迭運之力¶
實乾父坤母綱領之造然則乾坤不其神乎¶
<pb:KR1a0063_WYG_002-27a>¶
¶
<pb:KR1a0063_WYG_002-28a>¶
案周禮疏賈公彦釋連山之義曰此連山易其卦以純¶
艮為首艮為山山上山下是名連山即賈氏之疏稽之¶
說卦之辭夏時之候夏建寅正純艮實庀立春春為時¶
之首艮所以為連山易之首乎考之漢律厯志述三統¶
謂人統寅木也太簇律長八寸象八卦虙戲氏之所以¶
順天地通神明類萬物也以是知伏羲氏已用寅正夏¶
后氏因之而已故賈公彦謂連山作於伏羲因於夏后¶
氏此之謂也連山易亡已久矣因周禮得存其名因說¶
<pb:KR1a0063_WYG_002-28b>¶
卦得存其義因夏時得存其用自漢太初改正朔復行¶
夏之時民到於今受其賜其夫子之把之功歟¶
<pb:KR1a0063_WYG_002-29a>¶
¶
<pb:KR1a0063_WYG_002-30a>¶
連山易夏時之取則也而堯典一書分命羲和亦夏時¶
之取則也以書考易其義一也書曰日中星鳥以殷仲¶
春日永星火以正仲夏宵中星虚以殷仲秋日短星&KR0295;¶
以正仲冬蓋取中星以定四時者也今即連山易而布¶
以二十八宿冬至其卦也復其宿也虚夏至其卦也姤¶
其宿也星春分其卦也臨其宿也氐房秋分其卦也遯¶
其宿也&KR0295;四時之二至二分以卦準宿即堯典之中星¶
不特此也自漢太初元年改正朔行夏時至今千三百¶
<pb:KR1a0063_WYG_002-30b>¶
七十餘年厯法之沿革雖不同而大概則可考立春之¶
候日&KR0292;虚立夏之候日&KR0292;&KR0295;立秋之候日&KR0292;星立冬之¶
候日&KR0292;氐四時之四立以厯準宿即連山之中星嗚呼¶
自夏時之革而為丑正子正也夫子居春秋之世而欲¶
行夏之時雖書其事於經不得行其志於時自太初之¶
革亥正而為寅正也愚也居今之世得述其志得見其¶
事豈不為連山易之幸歟¶
　三易備遺卷二¶

