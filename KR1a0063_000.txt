# -*- mode: mandoku-view; -*-
#+TITLE: 三易備遺
#+DATE: 2015-08-24 21:56:03.882071
#+PROPERTY: ID KR1a0063
#+PROPERTY: BASEEDITION WYG    
#+PROPERTY: JUAN 提要
<pb:KR1a0063_WYG_000-1a>¶
欽定四庫全書　　　　經部一¶
　三易備遺　　　　　　易類¶
　　提要¶
　　　　(臣/)等謹案三易備遺十卷宋朱元昇撰其子¶
　　　　士立補葺元昇字日華里貫未詳惟卷首載¶
　　　　咸淳八年兩浙提刑家鉉翁進書狀稱承節¶
　　　　郎差處州龍泉遂昌慶元及建寧松溪政和¶
　　　　巡檢朱元昇卷末士立跋稱咸淳庚午備遺¶
<pb:KR1a0063_WYG_000-1b>¶
　　　　成帙則堂家先生用聞於朝三載先子歿云¶
　　　　云疑其即終於是官庚午為咸淳六年而狀¶
　　　　署八年殆傳寫者誤六為八歟其書本河圖¶
　　　　洛書三卷連山三卷歸藏三卷周易三卷元¶
　　　　昇自序亦兼言三易而鉉翁進狀特稱其著¶
　　　　中天歸藏書數萬言未詳其故豈以先天後¶
　　　　天皆儒者所傳述而中天之說元昇創之故¶
　　　　標舉見異耶然干寳周禮注稱伏羲之易小¶
<pb:KR1a0063_WYG_000-2a>¶
　　　　成為先天神農之易中成為中天黄帝之易¶
　　　　大成為後天則中天實亦古名非新義也元¶
　　　　昇學本邵子其言河圖洛書則祖劉牧其言¶
　　　　連山以卦位配夏時之氣候其言歸藏以干¶
　　　　支之納音配卦爻其言周易則闡反對互體¶
　　　　之㫖雖未必真合周官太卜之舊而㝠心探¶
　　　　索以求一合亦可謂好學深思者過而存之¶
　　　　或亦足備說易者之參考耳乾隆四十六年¶
<pb:KR1a0063_WYG_000-2b>¶
　　　　十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR1a0063_WYG_000-3a>¶
三易備遺原序¶
周禮春官掌三易一曰連山二曰歸藏三曰周易連山¶
作於伏羲用於夏歸藏作於黄帝用於商周易作於文¶
王用於周一代之興必有一代之易雖不相沿襲而實¶
相貫通連山首艮歸藏首坤周易首乾其經卦皆八其¶
别皆六十有四是數聖人者豈各出意見以為斯易哉¶
龍馬之所呈神龜之所授是皆得之天者也周公相成¶
王設官分職命太卜命簭人並掌三易不以周用周易¶
<pb:KR1a0063_WYG_000-3b>¶
而置連山歸藏於無用是天固將以斯易託斯人也周¶
轍既東周禮廢闕天之未喪斯文也復生孔子為天下¶
木鐸黜八索闡十翼韋編三絶而周易繫矣之杞而得¶
夏時焉之宋而得坤乾焉故天下後世有亡書无亡言¶
而連山歸藏易𫝊矣是天又將以斯易託斯人也孔子¶
既沒經秦厯漢連山歸藏寂然無聞惟周易孤行於世¶
漢儒用心徒勤著眼不及或破碎一卦以直六日七分¶
或牽强四卦以管二至二分或雜之以䜟緯之文或引¶
<pb:KR1a0063_WYG_000-4a>¶
之於老荘之境如盲摸象如管窺天萬端臆說千差並¶
起是何易道之不幸也天開我宋五星奎聚兩曜合璧¶
異人間生希夷陳摶以先天一圗𫝊种放放𫝊穆修修¶
𫝊李之才之才𫝊邵子康節康節以超詣絶塵之資加¶
以融㑹淹貫之學著皇極經世書包羅萬象該括三易¶
本領正大規模宏逺是天又将以斯易託斯人也嗚呼¶
易固墜也天固興之易固晦也天固彰之天之心欲以¶
斯易福斯世也昭昭矣元昇結髪讀書冥心易學慨皇¶
<pb:KR1a0063_WYG_000-4b>¶
王之道泯泯沒沒其不絶者若一綫之繋千鈞也元昇¶
下旡位上旡應徒以疎賤抱此勤志根極理要鋪陳軌¶
範掎掲淪墜顯𤼵幽眇尚擬補皇王之絶學於千百世¶
之上存皇王之良法於千百世之下輒不自揆本諸河¶
圗洛書述三易備遺因世次而冠以先天中天後天之¶
名庶幾連山歸藏得與周易並顯於世後之人或因此¶
知邵子之心則知孔子周公之心與文王黄帝伏羲之¶
心知孔子周公與文王黄帝伏羲之心則知天之心咸¶
<pb:KR1a0063_WYG_000-5a>¶
淳庚午冬至朱元昇序¶
