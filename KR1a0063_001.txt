# -*- mode: mandoku-view; -*-
#+TITLE: 三易備遺
#+DATE: 2015-08-24 21:56:03.902935
#+PROPERTY: ID KR1a0063
#+PROPERTY: BASEEDITION WYG    
#+PROPERTY: JUAN 卷一 
<pb:KR1a0063_WYG_001-1a>¶
欽定四庫全書¶
　三易備遺卷一¶
　　　　　　　　　　　宋　朱元昇　撰¶
　　河圗洛書¶
　　　圗書述意¶
河圗洛書天授之聖人以覺斯世者也圗之數四十有¶
五書之數五十有五夫子曰河出圗洛出書聖人則之¶
此之謂也所以則之者何如曰聖人則河圗以定八卦¶
<pb:KR1a0063_WYG_001-1b>¶
乾南坤北離東坎西震巽艮兊居四維者是也聖人則¶
洛書以定八卦離南坎北震東兊西乾坤艮巽居四維¶
者是也總天一天三天五之生數為乾之用九總地二¶
地四之生數為坤之用六此聖人兼則之河圗洛書者¶
也河圗之位乾統三男處成數坤統三女處生數洛書¶
之位乾統三男居東北坤統三女居西南分隂分陽男¶
女有别此聖人又兼則之河圗洛書者也象天數之竒¶
而衡聨故為陽儀之&KR0320;象地數之偶而縱對故為隂儀¶
<pb:KR1a0063_WYG_001-2a>¶
之&KR0306;此聖人獨則之河圗者也數之配五行有易其方¶
有不易其方者故卦之配五行亦有易其位有不易其¶
位者是殆啟納音之微機具五行之功用陽數竒居四¶
方之正隂數偶居四方之維故卦之居四正者純乎一¶
卦之居四維者反覆為二是殆啟反對之微機具六六¶
之妙用此聖人又獨則之河圗者也凡此條目皆因自¶
然之數證自然之象明自然之理本之夫子大𫝊之辭¶
而為之圗與說推往順来逆八卦之㫖以四十五數為¶
<pb:KR1a0063_WYG_001-2b>¶
河圗推起震終艮八卦之㫖以五十五數為洛書不過¶
闡聖人則天道之自然與斯世同覺者也若夫闗子明¶
以四十五數為洛書以五十五數為河圗與劉長民所¶
述不同朱子文公黜長民之說而是子明愚也本夫子¶
之辭而符長民匪曰敢自異於先生長者亦惟其是而¶
已耳述圗書備遺¶
<pb:KR1a0063_WYG_001-3a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-3b>¶
　¶
河圗之數四十有五一居北而六居西北其位為水二¶
居西南而七居西其位為金三居東而八居東北其位¶
為木四居東南而九居南其位為火五居中其位為土¶
聖人則之其設卦之所由始乎大𫝊曰參伍以變錯綜¶
其數考之河圗縦而數之一五九是為十五八三四亦¶
十五也六七二亦十五也衡而數之八一六是為十五三¶
五七亦十五也四九二亦十五也交互數之四五六是為¶
十五二五八亦十五也此所謂參伍以變錯綜其數者也¶
<pb:KR1a0063_WYG_001-4a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-4b>¶
洛書之數五十有五天一生水成之者地六地二生火¶
成之者天七天三生木成之者地八地四生金成之者¶
天九天五生土成之者地十聖人則之其設卦之所由¶
備乎大𫝊曰天一地二天三地四天五地六天七地八¶
天九地十又曰天數五地數五五位相得而各有合考¶
之洛書天數五一三五七九是也地數五二四六八十¶
是也一與六合於北二與七合於南三與八合於東四¶
與九合於西五與十合於中五位相得而各有合也此¶
<pb:KR1a0063_WYG_001-5a>¶
所以成變化而行鬼神也¶
<pb:KR1a0063_WYG_001-6a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-6b>¶
易變易也大𫝊曰剛柔相推變在其中矣河圗之交其¶
變之始乎今以河圗竒偶之數案之先天之圗蓋可見¶
矣其為數也竒數自一左旋至三至五至七復右旋以¶
至於九偶數自二右旋至四至六復左旋以至於八其¶
為卦也左位之卦自乾一右旋至兊二離三震四右位¶
之卦自巽五左旋至坎六艮七坤八大抵數以逆来則¶
卦以順往數以順往則卦以逆来以數之交錯為卦之¶
逆順剛柔相摩八卦相盪變化無窮矣斯易之所以神歟¶
<pb:KR1a0063_WYG_001-7a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-7b>¶
　¶
十數者天地之全數也河圗中虚十數四方四維皆具¶
十數洛書中實十數四方亦具十數自今觀之河圗一¶
對九為十也而洛書生數之一聨成數之九交於西北¶
非十而何河圗三對七為十也而洛書生數之三聨成¶
數之七交於東南非十而何河圗四對六為十二對八¶
為十也而洛書生數之四聨成數之六交於西北生數¶
之二聨成數之八交於東南非十而何交於東南者不¶
混於西北交於西北者不混於東南豈旡其故盖一與¶
<pb:KR1a0063_WYG_001-8a>¶
四生數也合而為五位於西北金水相生也二與三生¶
數也合而為五位於東南木火相生也一與四合五數¶
處於内而六與九合十五數周於外二與三合五數處¶
於内而七與八合十五數周於外井乎其不相混也不¶
特此也中宫之土寄位於艮坤分位於東北西南東之¶
木南之火遇坤土而成也西之金北之水遇艮土而成¶
也㑹而歸之則中宫之土實管攝焉故以東南之數二¶
十涵中宫之五數則與天數之二十五合涵中宫之十¶
<pb:KR1a0063_WYG_001-8b>¶
數則與地數之三十合以西北之數二十涵中宫之五¶
數則與天數之二十五合涵中宫之十數則與地數之¶
三十合此數至十而成所以為造化之全功也¶
<pb:KR1a0063_WYG_001-9a>¶
　　　大衍五十數本河圗洛書¶
言大衍者多矣求合乎河圗之數則曰貴陽而進五求¶
合乎洛書之數則曰賤隂而退五及究其所進之五圗¶
旡兩五究其所退之五書實有五旡者不可有有者不¶
可旡是殆意揣臆度為之說非圗書實然之數也且盈¶
天地間物物旡獨必有對洛書乃河圗之對五十五數¶
乃四十五數之對分圗書而言圗多陽也書多隂也合¶
圗書而觀總具百數五十為陽五十為隂陽對隂隂對¶
<pb:KR1a0063_WYG_001-9b>¶
陽旡餘也旡欠也是故以五十陽數配五十隂數隂陽¶
合徳為大衍之數五十由是探之以神物六十四卦三¶
百八十四爻胥此焉生乾坤合其策是為三百有六十¶
當期之日也二篇合其策是為萬有一千五百二十當¶
萬物之數也大抵皆然孰謂圗自圗書自書者乎不然¶
筮何取於蓍哉蓍一本百莖象圗書之數有百也置五¶
十而揲五十象圗書之數配隂陽為五十也言大衍者¶
即此觀之思過半矣¶
<pb:KR1a0063_WYG_001-10a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-10b>¶
　¶
　　　河圗納音例¶
一六　　水之體數　　火之用數¶
　先天卦序坤艮土居之水以五為用數故五土之卦¶
　坤艮居一六水數之位明水納土成音也¶
二七　　火之體數　　土之用數¶
　先天卦序坎水居之火以一六為用數故一六水之¶
　卦坎居七火數之位明火納水成音也¶
三八　　木之體數　　木之用數¶
<pb:KR1a0063_WYG_001-11a>¶
　先天卦序震木位於本數之八以木自能成音也故¶
　本卦自居本數之位¶
四九　　金之體數　　金之用數¶
　先天卦序乾金位於本數之九兊金位於本數之四¶
　以金自能成音故本卦自居本數之位¶
五十　　土之體數　　水之用數¶
　土居中寄位四季納火成音離火以土寄位者也故¶
　火二與木三交互其位子居母位母居子位¶
<pb:KR1a0063_WYG_001-11b>¶
案河圗乾居九數兊居四數厥數惟金厥卦惟金震居¶
八數厥數惟木厥卦惟木數與卦相合也至於他數與¶
卦若不相似焉者何也此當扵納音求之金自能成音¶
故兊乾之金從本數居四與九木自能成音故震之木¶
從本數居八若夫水一六數納土成音水遂從土數五¶
故坤土艮土往居水之一六位火二七數納水成音火遂¶
從水數一六故坎水往居火之七位土納火成音曷為¶
火不居土五之位土分旺寄位者也故離火遂與巽木¶
<pb:KR1a0063_WYG_001-12a>¶
交互其位離火居木三之位子依母也巽木居火二之¶
位母従子也此八卦之象合河圗之數然也¶
<pb:KR1a0063_WYG_001-13a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-13b>¶
案洛書一六水數厥卦惟坎厥方惟北二七火數厥卦¶
惟離厥方惟南三八木數居東卦則震巽𨽻之四九金¶
數居西卦則乾兊𨽻之五與十居中土數也卦則坤艮¶
𨽻之寄位東北與西南數與卦相合卦與方相應五行¶
以之而序八卦以之而定四方以之而奠此八卦之象¶
合洛書之數然也¶
<pb:KR1a0063_WYG_001-14a>¶
¶
<pb:KR1a0063_WYG_001-15a>¶
¶
<pb:KR1a0063_WYG_001-16a>¶
夫子言易有聖人之道曰非天下之至精其孰能與於¶
此曰非天下之至變其孰能與於此曰非天下之至神¶
其孰能與於此觀此二圗交以河圗則六十四卦之序¶
皆乾一兊二離三震四巽五坎六艮七坤八往者順来¶
者逆也交以洛書則六十四卦之序皆出震齊巽見離¶
役坤說兊戰乾勞坎成艮也嗚呼天出圗書以示聖人¶
聖人畫卦以法天非至精至變至神其孰能與於此九¶
為河圗十為洛書端可證矣¶
<pb:KR1a0063_WYG_001-17a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-17b>¶
圗之數有九卦之位有八乾稱父位成數之九坤稱母¶
位生數之一一涵九也震為長男位成數之八巽為長¶
女位生數之二二涵八也坎為中男位成數之七離為¶
中女位生數之三三涵七也艮為少男位成數之六兊¶
為少女位生數之四四涵六也五數居中又所以總諸¶
數也是故乾統三男居成數之位坤統三女居生數之¶
位獨陽不成獨隂不生所以配道也長幼有序男女有¶
别所以明倫也男女正而家道正正家而天下定所以¶
<pb:KR1a0063_WYG_001-18a>¶
致用也噫易豈虚𤣥云乎哉¶
<pb:KR1a0063_WYG_001-19a>¶
　¶
　¶
　¶
　¶
　¶
　¶
　¶
　¶
<pb:KR1a0063_WYG_001-19b>¶
　¶
河圗置坤母巽離兊三女於生數之一二三四置乾父震¶
坎艮三男於成數之九八七六是以數之生成别男女者¶
也洛書乾統三男居東北坤統三女居西南是以位之左¶
右别男女者也即洛書而方之河圗金木土之𨽻乾兊¶
震巽坤艮也象分生成之數為二水火之𨽻坎離也象¶
合生成之數為一數同而位不同者乾兊也數與位俱¶
不同者坤艮震巽坎離也然則圗書象數果不同歟聖¶
人設象以配數因數以定象其别男女之序同一㫖耳¶
<pb:KR1a0063_WYG_001-20a>¶
　　　河圗洛書異同¶
河圗洛書皆天之所出皆聖人之所則其所以異所以¶
同者先儒言之備矣若夫圗之竒數始於左旋終於右¶
旋逆布也偶數始於右旋終於左旋順布也書則竒偶¶
同一右旋焉此其異者然耳圗之竒居四正而五居中¶
貴陽也偶居四維而虚其十賤隂也書則竒偶得以相¶
配焉此其異者又然耳圗之一也三也七也九也其象¶
衡而竒故陽儀之畫則之至於書則竒之衡无以異於¶
<pb:KR1a0063_WYG_001-20b>¶
偶焉圗之二也四也六也八也其象縦而偶故隂儀之¶
畫則之至於書則偶之衡无以異於竒焉此其異者又¶
然耳其所為同者圗一生水而六與一為聨與書之一¶
六生成合旡以異也圗二生火而七與二為聨與書之¶
二七生成合无以異也圗三生木而八與三為聨與書¶
之三八生成合无以異也圗四生金而九與四為聨與¶
書之四九生成合无以異也惟五生土圗虚其十與書¶
不同然土旺四季圗一對九為十二對八為十三對七¶
<pb:KR1a0063_WYG_001-21a>¶
為十四對六為十十之體不具十之用已該與書之五¶
與十生成合亦何以異不特此也河圗之數竒贏偶乏¶
洛書之數竒乏偶贏人惟見不同耳豈知黙相脗合之¶
妙又當於生成之合者求之何也天一地二天三地四¶
天五生數也合之其為數也十有五地六天七地八天¶
九地十成數也合之其為數也四十圗書之周於外者¶
總其數皆四十合成數也圗之虚其中則涵十有五書¶
之實其中則具十有五合生數也以體分之則互於中¶
<pb:KR1a0063_WYG_001-21b>¶
外各具生成以數合之則生數處中成數處外於此見¶
生生造化皆自中起圗書之異也同也可得而言矣¶
<pb:KR1a0063_WYG_001-22a>¶
　　　納音方位禹謨洪範五行異同¶
納音五行之序曰金火木水土方位五行之序曰水木¶
火金土禹謨五行之序曰水火金木土洪範五行之序¶
曰水火木金土四者不同何也曰自河圗洛書求之則¶
得之矣納音五行禹謨五行其序本於河圗方位五行¶
洪範五行其序本於洛書何以言之河圗納音以乾一¶
兊二離三震四巽五坎六艮七坤八為序乾兊金也離¶
火也震巽木也坎水也艮坤土也故納音五行之序曰¶
<pb:KR1a0063_WYG_001-22b>¶
金火木水土河圗一六本水數居北七二本火數居西¶
九四本金數居南三八本木數居東五土居中故禹謨¶
五行之序曰水火金木土以是知納音五行禹謨五行¶
皆以河圗之序為序者也至若方位五行先言木而後¶
言火洪範五行先言火而後言木今以洛書之方觀之¶
自北方水而之東方木自東方木而之南方火自南方¶
火而之西方金居中寄位於東北西南則土也故方位¶
五行之序曰水木火金土又以洛書之數觀之自天一¶
<pb:KR1a0063_WYG_001-23a>¶
水次以地二火次以天三木次以地四金次以天五土¶
故洪範五行之序曰水火木金土以是知方位五行洪¶
範五行皆以洛書之序為序者也嗚呼聖人立言垂世¶
豈偶然哉有所本也不然何以曰河出圗洛出書聖人¶
則之抑於此又知大禹準河圖而明謨箕子倚洛書而作¶
範關氏劉氏圗書之辨於斯可考¶
　¶
　¶
<pb:KR1a0063_WYG_001-23b>¶
　¶
　¶
　¶
　¶
　¶
　¶
　¶
　三易備遺卷一¶
